# -*- mode: mandoku-view; -*-
#+TITLE: 陳書
#+DATE: 2015-08-24 22:20:28.063264
#+PROPERTY: ID KR2a0019
#+PROPERTY: BASEEDITION WYG    
#+PROPERTY: JUAN 卷十一
<pb:KR2a0019_WYG_011-1a>¶
欽定四庫全書¶
　陳書卷十一¶
　　唐　散　騎　常　侍　姚　思　廉　撰¶
　列傳第五¶
　　黄法&KR0612;　　淳于量　　章昭達¶
黄法&KR0612;字仲昭巴山新建人也少勁捷有膽力歩行日¶
三百里距躍三丈頗便書疏閑明簿領出入郡中為鄉¶
閭所憚侯景之亂於鄉里合徒衆太守賀詡下江州法¶
<pb:KR2a0019_WYG_011-1b>¶
&KR0612;監知郡事髙祖將踰嶺入援建業李遷仕作梗中途¶
髙祖命周文育屯于西昌法&KR0612;遣兵助文育時法&KR0612;出¶
頓新淦縣景遣行臺于慶至豫章慶分兵來襲新淦法¶
&KR0612;拒戰敗之髙祖亦遣文育進軍討慶文育疑慶兵彊¶
未敢進法&KR0612;率衆會之因進克笙屯俘獲甚衆梁元帝¶
承制授超猛將軍交州刺史資領新淦縣令封巴山縣¶
子邑三百戸承聖三年除明威將軍游騎將軍進爵為¶
侯邑五百戸貞陽侯僭位除左驍騎將軍敬帝即位改¶
<pb:KR2a0019_WYG_011-2a>¶
封新建縣侯邑如前太平元年割江州四郡置髙州以¶
法&KR0612;為使持節散騎常侍都督髙州諸軍事信武將軍¶
髙州刺史鎮于巴山蕭勃遣歐陽頠攻法&KR0612;法&KR0612;與戰¶
破之永定二年王琳遣李孝欽樊猛余孝頃攻周迪且¶
謀取法&KR0612;法&KR0612;率兵援迪擒孝頃等三將進號宣毅將¶
軍增邑并前一千戸給鼓吹一部又以拒王琳功授平¶
南將軍開府儀同三司熊曇朗於金口反害周文育法¶
&KR0612;共周迪討平之語在曇朗傳世祖嗣位進號安南將¶
<pb:KR2a0019_WYG_011-2b>¶
軍天嘉二年周迪反法&KR0612;率兵會都督吳明徹討迪於¶
工塘迪平法&KR0612;功居多徵為使持節散騎常侍都督南¶
徐州諸軍事鎮北大將軍南徐州刺史儀同鼓吹竝如¶
故未拜尋又改授都督江吳二州諸軍事鎮南大將軍¶
江州刺史六年徵為中衛大將軍廢帝即位進爵為公¶
給扶光大元年出為使持節都督南徐州諸軍事鎮北¶
將軍南徐州刺史二年徙為都督郢巴武三州諸軍事¶
鎮西將軍郢州刺史持節如故太建元年進號征西大¶
<pb:KR2a0019_WYG_011-3a>¶
將軍二年徵為侍中中權大將軍四年出為使持節散¶
騎常侍都督南豫州諸軍事征南大將軍南豫州刺史¶
五年大舉北伐都督吳明徹出秦郡以法&KR0612;為都督出¶
歴陽齊遣其歴陽王歩騎五萬來援於小峴築城法&KR0612;¶
遣左衞將軍樊毅分兵於大峴禦之大破齊軍盡獲人¶
馬器械於是乃為拍車及歩艦豎拍以逼歴陽歴陽人¶
窘蹴乞降法&KR0612;緩之則又堅守法&KR0612;怒親率士卒攻城¶
施拍加其樓堞時又大雨城崩克之盡誅戍卒進兵合¶
<pb:KR2a0019_WYG_011-3b>¶
肥望旗降欵法&KR0612;不令軍士侵掠躬自撫勞而與之盟¶
竝放還北以功加侍中改封義陽郡公邑二千戸其年¶
遷都督合霍二州諸軍事征西大將軍合州刺史増邑¶
五百戸七年徙都督豫建光朔合北徐六州諸軍事豫¶
州刺史鎮夀陽侍中散騎常侍持節將軍儀同鼓吹扶¶
竝如故八年十月薨時年五十九贈侍中中權大將軍¶
司空諡曰威子玩嗣¶
淳于量字思明其先濟北人也世居京師父文成仕梁¶
<pb:KR2a0019_WYG_011-4a>¶
為將帥官至光烈將軍梁州刺史量少善自居處偉姿¶
容有幹略便弓馬梁元帝為荆州刺史文成分量人馬¶
令往事焉起家湘東王國常侍兼西中郎府中兵參軍¶
累遷府佐常兼中兵直兵者十餘載兵甲士卒盛於府¶
中荆雍之界蠻左數反山帥文道期積為邊患中兵王¶
僧辯征之頻戰不利遣量助之量至與僧辯并力大破¶
道期斬其酋長俘虜萬計以功封廣晉縣男邑三百戸¶
授涪陵太守歴為新興武寧二郡太守侯景之亂梁元¶
<pb:KR2a0019_WYG_011-4b>¶
帝凡遣五軍入援京邑量預其一臺城陷量還荊州元¶
帝承制以量爲假節通直散騎常侍都督巴州諸軍事¶
信威將軍巴州刺史侯景西上攻巴州元帝使都督王¶
僧辯入據巴陵量與僧辯并力拒景大敗景軍擒其將¶
任約進攻郢州獲宋子仙仍隨僧辯克平侯景承聖元¶
年以功授左衞將軍封謝沐縣侯邑五百戸尋出為持¶
節都督桂定東西寧等四州諸軍事信威將軍安逺䕶¶
軍桂州刺史荆州陷量保據桂州王琳擁割湘郢累遣¶
<pb:KR2a0019_WYG_011-5a>¶
召量量外雖與琳往來而别遣使從閒道歸於髙祖髙¶
祖受禪授持節散騎常侍平西大將軍給鼔吹一部都¶
督刺史竝如故尋進號鎮南將軍仍授都督鎮西大將¶
軍開府儀同三司世祖嗣位進號征南大將軍王琳平¶
後頻請入朝天嘉五年徵為中撫大將軍常侍儀同鼓¶
吹竝如故量所部將帥多戀本土竝欲逃入山谷不願¶
入朝世祖使湘州刺史華晈征衡州界黄洞且以兵迎¶
量天康元年至都以在道淹留為有司所奏免儀同餘¶
<pb:KR2a0019_WYG_011-5b>¶
竝如故光大元年給鼓吹一部華晈構逆以量為使持¶
節征南大將軍西討大都督總率大艦自郢州樊浦拒¶
之晈平并降周將長胡公拓跋定等以功授侍中中軍¶
大將軍開府儀同三司進封醴陵縣公増邑一千戸未¶
拜出為使持節都督南徐州諸軍事鎮北將軍南徐州¶
刺史侍中儀同鼓吹竝如故大建元年進號征北大將¶
軍給扶三年坐就江陰王蕭季卿買梁陵中樹季卿坐¶
免量免侍中尋復加侍中五年徵為中䕶大將軍侍中¶
<pb:KR2a0019_WYG_011-6a>¶
儀同鼓吹扶竝如故吳明徹之西伐也量贊成其事遣¶
第六子岑率所領從軍淮南克定量改封始安郡公増¶
邑一千五百戸六年出為使持節都督郢巴南司定四¶
州諸軍事征西大將軍郢州刺史侍中儀同鼓吹扶竝¶
如故七年徵為中軍大將軍䕶軍將軍九年以公事免¶
侍中尋復加侍中十年吳明徹陷没加量使持節都督¶
水陸諸軍事仍授散騎常侍都督南北兖譙三州諸軍¶
事車騎將軍南兖州刺史餘竝如故十三年加左光禄¶
<pb:KR2a0019_WYG_011-6b>¶
大夫増邑五百戸餘竝如故十四年四月薨時年七十¶
二贈司空¶
章昭達字伯通吳興武康人也祖道蓋齊廣平太守父¶
法尚梁揚州議曹從事昭達性倜儻輕財尚氣少時嘗¶
遇相者謂昭達曰卿容貎甚善須小虧損則當富貴梁¶
大同中昭達為東宮直後因醉墜馬鬢角小傷昭達喜¶
之相者曰未也及侯景之亂昭達率募鄉人援臺城為¶
流矢所中眇其一目相者見之曰卿相善矣不久當貴¶
<pb:KR2a0019_WYG_011-7a>¶
京城陷昭達還郷里與世祖遊因結君臣之分侯景平¶
世祖為吳興太守昭達杖策來謁世祖世祖見之大喜¶
因委以將帥恩寵優渥超於儕等及髙祖討王僧辯令¶
世祖還長城招聚兵衆以備杜龕頻使昭達往京口禀¶
承計畫僧辯誅後龕遣其將杜泰來攻長城世祖拒之¶
命昭達總知城内兵事及杜泰退走因從世祖東進軍¶
吳興以討杜龕龕平又從世祖東討張彪於會稽克之¶
累功除明威將軍定州刺史是時留異擁據東陽私署¶
<pb:KR2a0019_WYG_011-7b>¶
守宰髙祖患之乃使昭達為長山縣令居其心腹永定¶
二年除武康令世祖嗣位除員外散騎常侍天嘉元年¶
追論長城之功封欣樂縣侯邑一千戸尋隨侯安都等¶
拒王琳于沌口戰于蕪湖昭達乘平虜大艦中流而進¶
先鋒發拍中于賊艦王琳平昭達册勲第一二年除使¶
持節散騎常侍都督郢巴武沅四州諸軍事智武將軍¶
郢州刺史増邑并前千五百戸尋進號平西將軍周迪¶
據臨川反詔令昭達便道征之及迪敗走徵為䕶軍將¶
<pb:KR2a0019_WYG_011-8a>¶
軍給鼓吹一部改封邵武縣侯増邑并前二千戸常侍¶
如故四年陳寳應納周迪復共寇臨川又以昭達為都¶
督討迪至東興嶺而迪又退走昭達仍踰嶺頓于建安¶
以討陳寳應寳應據建安晉安二郡之界水陸為栅以¶
拒官軍昭達與戰不利因據其上流命軍士伐木帶枝¶
葉為筏施拍於其上綴以大索相次列營夾于兩岸寳¶
應數挑戰昭達按甲不動俄而暴雨江水大長昭達放¶
筏衝突寳應水栅水栅盡破又出兵攻其歩軍方大合¶
<pb:KR2a0019_WYG_011-8b>¶
戰會世祖遣余孝頃出自海道適至因并力乘之寳應¶
大潰遂克定閩中盡擒留異寳應等以功授鎮前將軍¶
開府儀同三司初世祖嘗夢昭達升於台鉉及旦以夢¶
告之至是侍醼世祖顧昭達曰卿憶夢不何以償夢昭¶
達對曰當効犬馬之用以盡臣節自餘無以奉償尋又¶
出為使持節都督江郢吳三州諸軍事鎮南將軍江州¶
刺史常侍儀同鼓吹如故廢帝即位遷侍中征南將軍¶
改封邵陵郡公華晈之反也其移書文檄竝假以昭達¶
<pb:KR2a0019_WYG_011-9a>¶
為辭又頻遣使招之昭達盡執其使送于京師晈平進¶
號征南大將軍増邑并前二千五百戸秩满徵為中撫¶
大將軍侍中儀同鼓吹如故髙宗即位進號車騎大將¶
軍以還朝遅留為有司所劾降號車騎將軍歐陽紇據¶
有嶺南反詔昭達都督衆軍討之昭達倍道兼行達于¶
始興紇聞昭達奄至恇擾不知所為乃出頓洭口多聚¶
沙石盛以竹籠置于水栅之外用遏舟艦昭達居其上¶
流裝艫造拍以臨賊柵又令軍人銜刀潛行水中以斫¶
<pb:KR2a0019_WYG_011-9b>¶
竹籠籠篾皆解因縱大艦隨流突之賊衆大敗因而擒¶
紇送於京師廣州平以功進車騎大將軍遷司空餘竝¶
如故太建二年率師征蕭巋于江陵時蕭巋與周軍大¶
蓄舟艦於青泥中昭達分遣偏將錢道戢程文季等乘¶
輕舟襲之焚其舟艦周兵又於峽下南岸築壘名曰安¶
蜀城於江上横引大索編葦為橋以度軍糧昭達乃命¶
軍士為長㦸施於樓船之上仰割其索索斷糧絶因縱¶
兵以攻其城降之三年遘疾薨時年五十四贈大將軍¶
<pb:KR2a0019_WYG_011-10a>¶
増邑五百戸給班劒二十人昭達性嚴刻每奉命出征¶
必晝夜倍道然有所克捷必推功將帥厨膳飲食竝同¶
於羣下將士亦以此附之每飲會必盛設女伎雜樂備¶
盡羌胡之聲音律姿容竝一時之玅雖臨對寇敵旗鼔¶
相望弗之廢也四年配享世祖廟庭子大寳襲封邵陵¶
郡公累官至散騎常侍護軍出為豐州刺史在州貪縱¶
百姓怨酷後主以太僕卿李暈代之至徳三年四月暈¶
將到州大寳乃襲殺暈舉兵反遣其將楊通寇建安建¶
<pb:KR2a0019_WYG_011-10b>¶
安内史吳慧覺據郡城拒之通累攻不克官軍稍近人¶
情離異大寳計窮乃與通俱逃臺軍主陳景詳率兵追¶
躡大寳大寳既入山山路阻險不復能行通背負之稍¶
進尋為追兵所及生擒送都於路死傳首梟于朱雀航¶
夷三族¶
史臣曰黄法&KR0612;淳于量值梁末喪亂劉項未分其有辯¶
明暗見是非者蓋鮮二公達向背之理位至鼎司亦其¶
智也昭達與世祖鄉壤惟舊義等鄧蕭世祖纂歴委任¶
<pb:KR2a0019_WYG_011-11a>¶
隆重至於戰勝攻収累平寇難斯亦良臣良將一代之¶
吳耿矣¶
　¶
　¶
　¶
　¶
　¶
　¶
<pb:KR2a0019_WYG_011-11b>¶
　¶
　¶
　¶
　¶
　¶
　¶
　¶
　陳書卷十一¶
